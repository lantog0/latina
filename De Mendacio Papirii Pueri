Aulus Gellius scrīpsit Noctēs Atticās, ex quō opere hic textus depromptus est.

Dē mandāciō Papīriī puerī
mendācium est id quod homo mendāx vel fallāx dicit.

agitur dē puerō quī lepidō mendāciō fefellit suam mātrem sēcretum senātūs quarentem

Incipiō

Mōs anteā senātōribus Rōmae fuit in Cūriam cum praetextātīs fīliīs introīre.
Mōs fuit senātōribus Rōmānīs. Quī prīmum erant senātōrēs? Erant vīrī, praesertim sēnēs, quī māximam habebant potestātem in rē pūblicā Rōmānā.
Illīs igitur vīrīs mōs fuit intrāre in Cūriam, in aedificium ubi senātōrēs solēbant convenīre, cum fīliīs suīs praetextātīs.
Anteā Rōmae puerī usque ad aetātis annum septimum decimum togam praetextam gerēbant.
Senātōrēs igitur intrāre in Curiam solēbant cum fīliīs praetextātīs.

Tum, cum in senātū rēs māior quaepiam cōnsultāta
Prīmum cōnsultāta venit ex verbō 'cōnsultāre'. rem cōnsultāre significat interrogāre quid faciendum sit dē eā rē; est petere cōnsilium dē rē.
cum in senātū rēs magnī momentī quaepiam vel aliquae est cōnsultāta

eaque in diem posterum prolata est
et facta est reī cōnsultātae mora unius diei. et senātōrēs ūnum diem opperīrī cōnstituērunt antequam res illa dēcernerent.

placuitque
senatui placuit, senatus decrevit, lēge statuit

'ut eam rem super qua tractavissent ne quis enuntiaret priusquam decreta esset'
senātus dēcrēvit 'ne quis eam rem super qua vel de qua senatores tractavissent enuntiaret vel aperiret priusquam eadem res decreta/statuta/fixa esset
Senātus nōlēbat nōtam esse populō rem quae nōndum statūta esset.

Ita rēs sē habēbat, at erat cuiusdam senatoris filius, puer Papīrius, qui cum patre suo fuerat in Curia ac audiverat rem a senatoribus actam vel tractatam

mater Papirii pueri, qui cum parente suo in Curia fuerat

percontata est filium 'quidnam in senatu patres egissent?'
mater puerum Papīrium percontata est (cupide interrogavit, sciscitata est) 'quidnam patres vel senatores in senatu egissent', 'de qua re senatores tractavissent?'

puer respondit 'tacendum esse, neque id dīcī licēre'
puer mātrī percontantī respondit "dīcere non possum, māter. id suprā quō senātus tractāvērunt tacendum est/tacēre dēbeō id; nec id dīcere mihi licet. reprehendar enim ego, si id dīxerō"

Mulier fit audiendī cupidior
nunc mulier, puerī māter, etiam cupidior est rem audiendī

sēcrētum reī et silentium puerī animum eius ad inquīrendum ēverberat
sēcrētum est id quod tacendum est. sēcrētum nostrum est id quod nōs dēbēmus tacēre vel id quod aperīrī nōlumus.
ēverberāre significat incitāre, movēre ad agendum
inde sēcrētum reī et silentium puerī vel puer silēns animum mātris ad inquīrendum, ad quaerendum, ad interrogandum ēverberat vel incitat. ob sēcrētum et silentium māter cupidior fit inquirendī ac postrēmō audiendī illam rem quae tacenda est.

quaerit igitur compressius violentiusque.
māter ā fīliō quaerit ācrius, vehementius ac violentius, id est, maiōre cum vī
nunc māter, quasi igne accensa, vehementius percontārī fīlium incipit

Tum puer, mātre urgente, lepidī atque fēstīvī mendāciī cōnsilium capit
cum māter puerum urgēret vel premeret, ille cōnsilium cēpit. Cuius reī cōnsilium? Cōnsilium mendāciī vel fictī, id est, cōnsilium mātrem fallendī. Quod mendācium fuit lepidum et fēstīvum; nam mendācium illud, ut visūrī sumus, pulchrum audītū fuit ac rīsūs mōvit, hōminēs ridentēs fēcit.

'āctum in senātū' dīxit, 'utrum vidērētur ūtilius exque rē pūblicā esse'
dīxit ille puer: "senātōrēs hōdiē sē interrogābant: utrum ūtilius esset, utrā rē Rōmānī māgis ūtī possent ac māgis reī pūblicae, populō Rōmānō prodesset'"
dīcitur 'utrum' quod dē duōbus cōnsiliīs cōgitant senātōrēs, vel potius puer dīxit duo esse cōnsilia ā senātōribus dēlīberāta

ūnusne ut duās uxōrēs habēret an ut ūna apud duōs nupta esset?
haec sunt illa duo cōnsilia quae puer ille fīnxit: ut ūnus vīr habeat duās uxōres ac ut ūna uxor habeat duōs vīrōs, duōs marītōs.
senātōrēs igitur cōgitābant ex hīs duōbus cōnsiliīs utrum māgis prodesset populō Rōmānō.
sīc ille puer prudentissimus fefellit mātrem suam

Hoc illa ubi audīvit, animus compavēscit
primum, pavor est timor subitus. Exemplī grātiā, Mārcus pavōre affectus est cum vīdit fratrem suum Quīntum dē arbore ad terram cadere. pavōre turbātus haud facile loquī poterat. est ille timor quō āmentēs fīmus
interpretor nunc sententiam.
Ubi illa hoc audīvit, animus eius compavēscit, pavor cēpit animum eius.

domō trepidāns ēgreditur, ad cēterās mātrōnās pergit
trepidāre est perterritum esse, turbato animo esse
māter puerī ita perterrita ē domō suā ēgreditur pergitque īre ad cēterās mātrōnās Rōmānās, nam satis illa sciēbat cōnsilium senātūs omnēs mātrōnās tangere.

vēnit ad senātum postrīdiē mātrum familiās caterva
ut fortasse iam scītis, 'familiās' in 'māter familiās' non est accūsātīvus plūrālis, sed antīquus genetīvus.
caterva mātrum est multitūdō mātrum, magnus mātrum numerus. mihi vidētur discrīmen fierī posse inter vōcabula 'turba' et 'caterva'. 'turba' refert ad numerum hominum, 'caterva' est multitūdo instructa, est quīdam ōrdō
nunc, caterva mātrum familiās postrīdiē, id est, postērō diē, vēnit ad senātum.

lacrimantēs atque obsecrantēs ōrant 'ūna potius ut duōbus nupta fieret quam ūnī duae!'
obsecrāre est ōrāre per deōs. māgis, meā sententiā, spectat in hāc sententiā ad supplicāre quam ad ōrāre.
mātrēs illae lacrimantēs atque obsecrantēs, participia praesentis temporis, ōrant senātōrēs ut 'unā mātrōna habēret duōs marītōs potius quam ūnus vir duās uxōrēs'. nōlēbant mātrēs vīrum cum aliā fēminā commūnem habēre.
hoc, quod ad grammaticam pertinet, notandum est. verbum sententiae principālis in hāc sententiā vidētur esse praesentis temporis, "mātrēs ōrant", at verbum coniunctīvī est imperfectī temporīs, "fieret". hoc igitur nōn convenit ad consecutionem temporis in linguā latīnā.
hoc accidit quod Aulus Gellius ūsus est praesentī narrātīvō. Nōnnumquam auctōrēs, cum loquuntur dē rēbus praetēritīs, ūtuntur hōc tempore prō imperfectō vel perfectō, ita ut rēs videantur propius.
tunc rē vērā verbum hīc est "ōrābant" nōn "ōrant".

senātōrēs ingrendientēs in Cūriam, quae illa mulierum intemperiēs et quid sibi postulātiō istaec vellet, mīrābantur
mulierum intemperiēs, mulierum animus male temperātus, sine modō; nam illae ferre irrūpērant in senātum ac oppugnābant cōnsilium quod nōn erat.
quid sibi vult, quid significat?
senātōrēs, pātrēs intrāvērunt in Cūriam ac ibi invēnērunt catervam mulierum quae clāmābant postulābantque. Senātōrēs sānē mīrābantur, stupēbant, quae illa mulierum intemperiēs sibi vellet, id est, quid significāret illa intemperiēs et quid significāret ista mulierum postulātiō. dē quā rē caterva illa loquerētur sē interrogābant senātōrēs.

Puer Papīrus in medium Cūriae prōgressus, facilis sententia

quid māter audīre īnstitisset, quid ipse mātrī dīxisset, rem sīcut fuerat dēnārrat
Puer Papīrus dēnarrāvit, plānē nārrāvit, explānāvit rem sīcut fuerat. Quae est illa rēs?
Quid māter audīre īnstitisset, quid māter audīre valdē cōnāta esset, temptāvisset
quid ipse mātrī dīxisset, quid ipse puer mātrī dīxisset
Inde, puer Papīrus explānāvit senātōribus quid māter audīre valdē temptāvisset et quid ipse, puer, mātrī dīxisset. Aperuit ille puer mātris vītium et mendācium suum senātōribus.

Senātus fidem atque ingenium puerī exōsculātur
Senātus fidem atque ingenium puerī diligit, laudat, probat.

cōnsultum facit
id est, senātus dēcrēvit hoc...

'utī posthāc puerī cum patribus in Cūriam nē introeant'
utī significat 'ut'
'nē posthāc puerī in Cūriam introeant, intrent cum patribus vel senātōribus'. Quoniam senātōrēs vīdērant rēs tractātās ā puerīs quaerī posse, ut māter rem tractātam quaesīverat ā fīliō suō, senātōrēs dēcrēvērunt nē posthāc fīliī comitārentur parentēs suōs senātōrēs.

'praeter ille ūnus Papīrus'
id est, senātus dēcrēvit ut praeter aliōs fīliōs ille ūnus puer Papīrius intrāret, dēcrēvit nē quisquam fīliōrum nisi ille puer Papīrius intrāret.

atque puerō posteā cognōmentum honōrus grātiā inditum Praetextātus ob tacendī loquendīque in aetāte praetextae prūdentiam
atque posteā puer ille, ob prūdentiam tacendī loquendīque in aetāte tōgae praetextae, cognōmentō Praetextātus honōris causā

Illud deinde cognōmentum factum est cognōmen gentis Papīriae.
